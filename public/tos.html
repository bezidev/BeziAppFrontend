<h1>Pogoji storitve BežiApp aplikacije</h1>
Zadnja posodobitev: 19. 9. 2023

<p/>

Nisem odvetnik, prav tako nimam veliko izkušenj z zakonodajo, zato bom to poskušal napisati čim bolje.
<br>
Prav tako ignorirajte vse slovnične napake. Tega je preveč, da bi se mi dalo lektorirati.
<br>
V nadaljevanju bom večkrat omenil svoj elektronski naslov. Vedite, da mi lahko pišete tudi na druge platforme, navedene tudi v BežiApp sistemu na podstrani "O nas".
Na voljo imate tudi moj Discord račun: @mytja (oz. mytja#4761 po starem).

Pridržujemo si pravico do spremembe pogojev storitve.
Zaradi obsežnosti operacije pošiljanja elektronske pošte o spremembi pogojev storitve, vsakemu, ki je kadarkoli uporabljal ta sistem, ne bomo obveščali o spremembah.
<b>Uporabniki se lahko kljub temu prijavijo na seznam obveščanja (na katerega bomo pošiljali tudi spremembe teh pogojev) tega sistema, s tem, da pišejo glavnemu avtorju sistema na elektronski naslov <a href="mailto:mitja.severkar@gimb.org">mitja.severkar@gimb.org</a>.</b>

<br>
<b>Sistem je POPOLNOMA odprtokoden, licenciran pod AGPLv3 licenco, dostopen na GitHub organizaciji <a href="https://github.com/bezidev">BežiDev</a>.</b>
V primeru, da želite sodelovati na razvoju sistema, predhodno pošljite elektronsko pošto avtorju tega sistema na e-naslov <a href="mailto:mitja.severkar@gimb.org">mitja.severkar@gimb.org</a>.

<h2>Definicije</h2>
Definicije:
<li>nalagalec je oseba, ki naloži datoteko v sistem z zapiski in testi</li>
<li>suspendiranec je oseba, kateri administratorji sistema suspendirajo dostop</li>
<li>nelegalne vsebine so vse vsebine, ki niso v skladu z veljavno zakonodajo</li>
<li>neželjene vsebine so vse vsebine, katerih povprečni uporabnik sistema ne bi želel videti, saj so zelo moralno/etično sporne oz. jih uporabnik samo noče videti</li>

<h2>Splošni pogoji</h2>
Pogoji storitve definirajo, kako uporabljate spletno stran in BežiApp aplikacijo, prav tako definirajo politiko zasebnost.
Vsaka uporaba te storitve v nemoralne, neetične oz. kakršnekoli druge nelegalne namene, lahko privede do blokiranja uporabnika na tej aplikaciji.

Administrator sistema lahko kadarkoli suspendira dostop do sistema (za kakršenkoli namen), s predhodno obrazložitvijo,
ki se jo pošlje suspendirancu preko elektronske pošte oz. druge oblike komunikacije.

<b>Uporaba te storitve in vseh storitev znotraj BežiApp spletne strani oz. aplikacije je POPOLNOMA prostovoljna.</b>

<br>

Strežnik, uporabljen na tej storitvi, je lociran v Sloveniji.

<h2>Pogoji storitve</h2>
Storitev lahko uporabljajo vsi dijaki Gimnazije Bežigrad.
Pogoj za uporabo je GimSIS račun, katerega ne gosti ta storitev, temveč uradni dijaški sistem Gimnazije Bežigrad.

<br>

Ob prvem kliku na gumb Prijava se vam bo avtomatično registriral BežiApp račun z istim uporabniškim imenom in geslom, kakršno je uporabljeno za GimSIS račun.
V BežiApp računu hranimo samo najpomembnejše informacije – gesla in uporabniška za BežiApp, Lo.Polis in GimSIS. Ti podatki so nujni za obratovanje BežiApp storitve.

<br>

Podatki se posredujejo tretjim strankam, in sicer:
<li>GimSIS – samo stvari izključno potrebne za delovanje <b>obvezne</b> storitve GimSIS - tj. uporabniško ime in geslo za GimSIS</li>
<li>Lo.Polis – samo stvari izključno potrebne za delovanje neobvezne storitve Lo.Polis - tj. uporabniško ime in geslo za Lo.Polis ter vsa vaša dejanja v Lo.Polisu (urejanje menijev, odjava menijev, prijava menijev ipd.)</li>

<br>

Seveda lahko kadarkoli tudi zahtevate izbris računa pri glavnemu vzdrževalcu sistema, <a href="mailto:mitja.severkar@gimb.org">mitja.severkar@gimb.org</a>.

<br>

Uporabnik mora v primeru varnostnih težav tega sistema, nujno prijaviti te težave na elektronski naslov glavnega vzdrževalca sistema, <a href="mailto:mitja.severkar@gimb.org">mitja.severkar@gimb.org</a>.
Administrator sistema bo težave klasificiral in jih odpravil v najkrajšem možnem času.

<b>
Kot uporabnik BežiApp sistema, morate vi in izključno vi poskrbeti za upoštevanje zakonodaje.
Avtorji BežiApp sistema v nobenem primeru ne morejo biti krivi za nelegalno ravnanje uporabnikov tega sistema.
</b>

<h3>Analitika</h3>
BežiApp vsebuje neinvazivno in minimalno analitiko z uporabo <a href="https://stats.severkar.eu">Plausible analitike</a>, ki nam omogoča da izboljšamo delovanje spletne strani.
S prvim obiskom spletne strani se strinjate s to analitiko, ki je obvezna. Pri tem podatki ne posredujejo tretjim strankam.
Na kratko – BežiApp uporablja obvezno analitiko, katero lahko vidijo samo razvijalci BežiApp sistema. Analitike in vaših podatkov ne dajemo drugim osebam.

<h3>Storitev "Testi in zapiski"</h3>
Uporabnik je dolžan uporabljati to storitev po pravilih celotnega sistema (nič neetičnega/nemoralnega/nelegalnega ravnanja).
Administrator sistema lahko kadarkoli suspendira dostop oz. odstrani naloženi material iz sistema.
<br>
<b>Uporaba storitve je POPOLNOMA prostovoljna</b>
<br>
Uporabnik je dolžan nalagati samo datoteke, ki:
<li>ne vsebujejo virusov oz. kakršnekoli druge nezaželene programske opreme,</li>
<li>niso neprimerne za osebe mlajše od osemnajst oz. šestnajst let,</li>
<li>niso oglasi oz. reklame,</li>
<li>ne vsebujejo nelegalne oz. neželene vsebine.</li>

<br>
Uporabnik lahko nalaga samo in izključno:
<li>zapiske (v Markdown formatu, Word dokumentu, LibreOffice Writer dokumentu, tekstovni datoteki, sliki, pdf dokumentu oz. webm videu),</li>
<li>prezentacije (v PowerPoint formatu, LibreOffice Impress formatu),</li>
<li>testi (v kateremkoli formatu kot pri zapiskih).</li>

<br>
<b>Uporabnik je dolžen na storitev nalagati samo in izključno njegovo last.
    Datoteke, katere avtorji so druge osebe kakor nalagalec NI DOVOLJENO nalagati zaradi zakonov o avtorskih pravicah.</b>
Če nalagalec dobi eksplicitno, pisno dovoljenje osebe, da se lahko naloži to datoteko na to storitev, potem jo je dovoljeno nalagati.
Če vas avtor sistema kontaktira zaradi take datoteke, katere avtor niste, ste mu v roku sedmih dni dolžni predložiti dokumentacijo (pisno dovoljenje osebe oz. nekakšen dokaz o ustvaritvi datoteke), drugače gre datoteke v izbris, vaš račun pa bo po nekaj takih kršitvah, verjetno tudi suspendiran.
<br>
S tem, da naložite datoteko na storitev, avtorjem BežiApp sistema dovolite obdelavo te datoteke in za čas, ko je datoteka shranjena na BežiAppovih strežnikih,
predate vse avtorske pravice BežiApp sistemu. Na kratko, še vedno lahko to datoteko objavljate drugod, to je samo legalna formalnost.
<br>
Vzdrževalci sistema lahko kadarkoli izbrišejo datoteko iz kakršnihkoli razlogov, ni pa nujno poslati sporočila zakaj, čeprav po navadi bomo.
<br>
Avtor datoteke lahko pravico do datoteke kadarkoli vzame nazaj, s tem, da izbriše datoteko preko sistema. Ko se datoteka izbriše iz sistema, je res ni več – datoteke ni več na strežniku.
Če se datoteke ne da izbrisati iz kakršnegakoli razloga, naj to avtor sporoči glavnemu vzdrževalcu sistema, ki bo poskrbel za varen izbris: <a href="mailto:mitja.severkar@gimb.org">mitja.severkar@gimb.org</a>.
<br>
V primeru zaznanih kršitev avtorskih pravic glede naloženih datotek, pišite glavnemu avtorju sistema na e-naslov <a href="mailto:mitja.severkar@gimb.org">mitja.severkar@gimb.org</a>.
Avtor sistema bo poskrbel za izbris datoteke in ustrezno kazen (če bo potrebna) - tj. suspendiranje.
<br>
<b>Storitev ob nalaganju datoteke ne shranjuje časa nalaganja, ampak shranjuje osebo uporabniško ime GimSIS profila, ki je to datoteko naložil.
Dokler si samo ogledujete oz. prenašate datoteke, si sistem NIČESAR ne beleži o vas in o vašem uporabniškem profilu.</b>

<h3>Storitev "Tarok"</h3>
Uporabnik je dolžan uporabljati to storitev po pravilih celotnega sistema (nič neetičnega/nemoralnega/nelegalnega ravnanja).
Administrator sistema lahko kadarkoli suspendira dostop.

Kar se nalaga v podatkovno bazo, je razvidno preko kode, ki je dostopna na storitvi GitHub <a href="https://github.com/bezidev/BeziAppBackend">https://github.com/bezidev/BeziAppBackend</a>.

<br>
Na kratko, sistem shranjuje samo to, kar mu date preko uporabniškega vmesnika, poleg nekaterih dodatnih polj (kdaj se je ta igra igrala ipd.).

<br>
<b>Uporaba storitve je POPOLNOMA prostovoljna.</b>

<br>
Ustvarjalec Tarok tekmovanja v sistemu, lahko doda v to tekmovanje več oseb.
<b>Ustvarjalec Tarok tekmovanja mora poskrbeti zato, da so osebe, katere je ta oseba dodala v to tekmovanje, privolile v obdelavo osebnih podatkov.</b>

<br>

Striktno prepovedano je zastavljati kakršnekoli stvari pri uporabi tega modula oz. igri taroka.
Ne igrajte za denar (ali karkoli drugega), igrajte za zabavo in druženje.
Program je namenjen izključno pisanju rezultatov igre in NI posrednik pri kakršnikoli možni kršitvi Zakona o igrah na srečo (ZIS) oz. kateregakoli drugega zakona, ki regulira igre na srečo.
Razvijalci BežiApp sistema ne morejo biti odgovorni za kakršnokoli kršenje pravil iz strani uporabnikov.
Kršitve ležijo zgolj na uporabniku, ki je kršil pravila in/ali zakone.

<h3>Storitev "Poker"</h3>
Uporabnik je dolžan uporabljati to storitev po pravilih celotnega sistema (nič neetičnega/nemoralnega/nelegalnega ravnanja).
Administrator sistema lahko kadarkoli suspendira dostop.

Kar se nalaga v podatkovno bazo, je razvidno preko kode, ki je dostopna na storitvi GitHub <a href="https://github.com/bezidev/BeziAppBackend">https://github.com/bezidev/BeziAppBackend</a>.

<br>
Na kratko, sistem shranjuje samo to, kar mu date preko uporabniškega vmesnika, poleg nekaterih dodatnih polj (kdaj se je ta igra igrala ipd.).

<br>
<b>Uporaba storitve je POPOLNOMA prostovoljna.</b>

<br>
Ustvarjalec Poker tekmovanja v sistemu, lahko doda v to tekmovanje več oseb.
<b>Ustvarjalec Poker tekmovanja mora poskrbeti zato, da so osebe, katere je ta oseba dodala v to tekmovanje, privolile v obdelavo osebnih podatkov.</b>

<br>
Striktno prepovedano je zastavljati kakršnekoli stvari pri uporabi tega modula oz. igri pokra.
Ne igrajte za denar (ali karkoli drugega), igrajte za zabavo in druženje.
Program je namenjen izključno pisanju rezultatov igre in NI posrednik pri kakršnikoli možni kršitvi Zakona o igrah na srečo (ZIS) oz. kateregakoli drugega zakona, ki regulira igre na srečo.
Razvijalci BežiApp sistema ne morejo biti odgovorni za kakršnokoli kršenje pravil iz strani uporabnikov.
Kršitve ležijo zgolj na uporabniku, ki je kršil pravila in/ali zakone.

Vse vrednosti v evrih so izmišljene, te vrednosti ni mogoče pretvoriti v pravi denar, gre zgolj za virtualni oz. namišljeni denar.


