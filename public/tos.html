<!DOCTYPE html>
<html>
<head>
    <meta http-equiv="content-type" content="text/html;charset=UTF-8" />
    <title>Pogoji storitve BežiApp</title>
</head>
<body>
    <h1>Pogoji storitve BežiApp aplikacije</h1>
    Zadnja posodobitev: 11. 7. 2024

    <p/>

    Nisem odvetnik, prav tako nimam veliko izkušenj z zakonodajo, zato bom te pogoje storitve poskušal napisati čim bolje.
    <br>
    Prav tako ignorirajte vse slovnične napake. Tega je preveč, da bi se mi dalo lektorirati.
    <br>
    V nadaljevanju bom večkrat omenil svoj elektronski naslov. Vedite, da mi lahko pišete tudi na druge platforme, navedene tudi v BežiApp sistemu na podstrani "O nas".
    Na voljo imate tudi moj Discord račun: @mytja (oz. mytja#4761 po starem).

    <p/>

    Ko omenjam nas (tudi z besedami "mi", oz. v tretji osebi), omenjam BežiApp ekipo.

    <p/>

    Pridržujemo si pravico do spremembe pogojev storitve.
    Zaradi obsežnosti operacije pošiljanja elektronske pošte o spremembi pogojev storitve, vsakemu, ki je kadarkoli uporabljal ta sistem, ne bomo obveščali o spremembah.
    <b>Uporabniki se lahko kljub temu prijavijo na seznam obveščanja, na katerega bomo pošiljali tudi spremembe teh pogojev, s tem, da pišejo glavnemu avtorju sistema na elektronski naslov <a href="mailto:mitja.severkar@gimb.org">mitja.severkar@gimb.org</a>.</b>

    <br>
    <b>Sistem je POPOLNOMA odprtokoden, licenciran pod AGPLv3 licenco, dostopen na GitHub organizaciji <a href="https://github.com/bezidev">BežiDev</a>.</b>
    V primeru, da želite sodelovati na razvoju sistema, predhodno pošljite elektronsko pošto avtorju tega sistema na e-naslov <a href="mailto:mitja.severkar@gimb.org">mitja.severkar@gimb.org</a>.

    <h2>Definicije</h2>
    Definicije:
    <ul>
        <li>nalagalec je oseba, ki naloži datoteko v sistem z zapiski in testi (modul "Testi in zapiski"),</li>
        <li>suspendiranec je oseba, ki ji administratorji sistema suspendirajo oz. onemogočijo dostop do ene ali več BežiApp storitev,</li>
        <li>nelegalne vsebine so vse vsebine, ki niso v skladu z veljavno zakonodajo in</li>
        <li>neželjene vsebine so vse vsebine, katerih povprečni uporabnik sistema ne bi želel videti, saj so zelo moralno/etično sporne oz. jih uporabnik preprosto noče videti.</li>
    </ul>

    <h2>Splošni pogoji</h2>
    Pogoji storitve definirajo, kako uporabljate spletno stran in BežiApp aplikacijo, prav tako definirajo politiko zasebnosti.
    Vsaka uporaba te storitve v nemoralne, neetične oz. kakršnekoli druge nelegalne namene, lahko privede do blokiranja oz. suspendiranja uporabnika s storitve.

    Administrator sistema lahko kadarkoli suspendira dostop do sistema zaradi kakršnegakoli vzroka in s kakršnimkoli namenom, s predhodno obrazložitvijo,
    ki se jo pošlje suspendirancu preko elektronske pošte oz. druge oblike komunikacije.

    <b>Uporaba te storitve in vseh storitev znotraj BežiApp spletne strani oz. aplikacije je POPOLNOMA prostovoljna.</b>

    <br>

    Strežnik, uporabljen na tej storitvi, je lociran v Sloveniji. Vaši osebni podatki namerno nikoli ne zapuščajo Evropske unije.

    <h2>Pogoji storitve</h2>
    Storitev lahko uporabljajo vsi dijaki Gimnazije Bežigrad, ne pa tudi starši dijakov preko starševskega e-Profila, saj sistem v takem primeru ne deluje.

    Prav tako storitve ne smejo uporabljati dijaki katerihkoli drugih šol, razen s predhodno odobritvijo glavnega vzdrževalca sistema. Ta omejitev <b>NE</b> velja za namestitve, ki so locirane na drugih domenah kot je uradna beziapp.si s pripadajočimi poddomenami.

    <br>

    Pogoj za uporabo je eAsistent račun, katerega ne gosti ta storitev, temveč uradni dijaški sistem Gimnazije Bežigrad.

    <br>

    Uporabnik mora v primeru varnostnih težav tega sistema, nujno prijaviti te težave na elektronski naslov glavnega vzdrževalca sistema, <a href="mailto:mitja.severkar@gimb.org">mitja.severkar@gimb.org</a>.
    Administrator sistema bo težave klasificiral in jih odpravil v najkrajšem možnem času.

    <b>
    Kot uporabnik BežiApp sistema, morate vi in izključno vi poskrbeti za upoštevanje zakonodaje.
    Avtorji BežiApp sistema v nobenem primeru ne morejo biti krivi za nelegalno ravnanje uporabnikov tega sistema.
    </b>

    <h2>Obdelovanje osebnih podatkov</h2>
    Ob prvem kliku na gumb "Prijava", se vam bo avtomatično registriral BežiApp račun z istim uporabniškim imenom in geslom, kakršno je uporabljeno za eAsistent račun.
    V BežiApp računu hranimo samo najpomembnejše informacije – gesla in uporabniška imena za BežiApp, eAsistent in Ringo. Ti podatki so nujni za obratovanje BežiApp storitve.

    <br>

    BežiApp je obdelovalec osebnih podatkov. V osnovni verziji obdelujemo naslednje osebne podatke:
    <ul>
        <li>uporabniško ime za eAsistent (nešifrirano),</li>
        <li>geslo za BežiApp (šifrirano z Argon2id enosmernim algoritmom),</li>
        <li>geslo za eAsistent (šifrirano z AES obojesmernim algoritmom),</li>
        <li>prijavni ključ (refresh token) za eAsistent (šifrirano z AES obojesmernim algoritmom) in</li>
        <li>šolski elektronski naslov (nešifrirano).</li>
    </ul>

    <p/>

    Po dodatni odobritvi zbiranja podatkov (opt-in) za ocene (modul "Ocene"), bo BežiApp sistem začel zbirati tudi vaše ocene. Vsakič, ko si boste ogledali urnik (s predpogojem, da si ga niste ogledali že pred eno uro), bo BežiApp sistem z eAsistenta potegnil kolikor ocen lahko. Te bodo shranjene v BežiApp podatkovni bazi. Pri ocenah se zbirajo naslednji osebni podatki:
    <ul>
        <li>uporabniško ime za eAsistent (nešifrirano),</li>
        <li>ocena (šifrirano z AES obojesmernim algoritmom s saltom, da se prepreči prepoznavo vzorca) in</li>
        <li>opis ocene (šifrirano z AES obojesmernim algoritmom).</li>
    </ul>

    <p/>

    Če se še dodatno odločite uporabljati modul "Kolesarnica", bo BežiApp sistem zbral tudi vaš Ringo URL ključ za kolesarnico, če ga vpišete. V primeru, da ga to vpišete, je ta šifriran z AES obojesmernim algoritmom in je to edini osebni podatek. Če ga <b>NE</b> vpišete, se zbirajo naslednji osebni podatki v tekstnovni datoteki:
    <ul>
        <li>vaše uporabniško ime za BežiApp sistem,</li>
        <li>čas odklepanja vrat in</li>
        <li>katera vrata ste odklenili.</li>
    </ul>

    Podatki iz prej-omenjene tekstovne datoteke modula "Kolesarnica" se lahko posredujejo vodstvu v primeru tatvine s skupnega ključa razvijalca.

    Ostali osebni podatki se ne bodo posredovali vodstvu.

    <br>

    Podatki se posredujejo tretjim strankam, in sicer:
    <ul>
        <li>eAsistent – samo stvari izključno potrebne za delovanje <b>obvezne</b> storitve eAsistent - tj. uporabniško ime in geslo za eAsistent</li>
        <li>Ringo – samo stvari izključno potrebne za delovanje neobvezne storitve Ringo - tj. URL ključ za odklepanje kolesarnice</li>
    </ul>

    <br>

    Seveda lahko kadarkoli tudi zahtevate izbris računa pri glavnemu vzdrževalcu sistema, <a href="mailto:mitja.severkar@gimb.org">mitja.severkar@gimb.org</a>.

    <br>

    V skladu z veljavno zakonodajo Republike Slovenije (Zakon o varstvu osebnih podatkov, Ustava Republike Slovenije in Uredba GDPR) lahko zahtevate tudi izvoz vseh osebnih podatkov. Te se zahteva na elektronskem naslovu glavnega vzdrževalca sistema, <a href="mailto:mitja.severkar@gimb.org">mitja.severkar@gimb.org</a>.

    <h2>Analitika</h2>
    BežiApp vsebuje neinvazivno in minimalno analitiko z uporabo <a href="https://stats.severkar.eu">Plausible analitike</a>, ki nam omogoča da izboljšamo delovanje spletne strani.
    S prvim obiskom spletne strani se strinjate s to analitiko, ki je obvezna. Pri tem podatki ne posredujejo tretjim strankam.
    Na kratko – BežiApp uporablja obvezno analitiko, katero lahko vidijo samo razvijalci BežiApp sistema. Analitike in vaših podatkov ne dajemo drugim osebam.

    <h2>Storitev "Testi in zapiski"</h2>
    Uporabnik je dolžan uporabljati to storitev po pravilih celotnega sistema (nič neetičnega/nemoralnega/nelegalnega ravnanja).
    Administrator sistema lahko kadarkoli suspendira dostop oz. odstrani naloženi material iz sistema.
    <br>
    <b>Uporaba storitve je POPOLNOMA prostovoljna</b>
    <br>
    Uporabnik je dolžan nalagati samo datoteke, ki:
    <ul>
        <li>ne vsebujejo virusov oz. kakršnekoli druge nezaželene programske opreme,</li>
        <li>niso neprimerne za osebe mlajše od osemnajst oz. šestnajst let,</li>
        <li>niso oglasi oz. reklame,</li>
        <li>ne vsebujejo nelegalne oz. neželene vsebine.</li>
    </ul>

    <br>
    Uporabnik lahko nalaga samo in izključno:
    <ul>
        <li>zapiske (v Markdown formatu, Word dokumentu, LibreOffice Writer dokumentu, tekstovni datoteki, sliki, pdf dokumentu oz. webm videu),</li>
        <li>prezentacije (v PowerPoint formatu, LibreOffice Impress formatu),</li>
        <li>testi (v kateremkoli formatu kot pri zapiskih).</li>
    </ul>

    <br>
    <b>Uporabnik je dolžen na storitev nalagati samo in izključno njegovo last. Datoteke, katere avtorji so druge osebe kakor nalagalec NI DOVOLJENO nalagati zaradi zakonov o avtorskih pravicah.</b>
    Če nalagalec dobi eksplicitno, pisno dovoljenje osebe, da se lahko naloži to datoteko na to storitev, potem jo je dovoljeno nalagati.
    Če vas avtor sistema kontaktira zaradi take datoteke, katere avtor niste, ste mu v roku sedmih dni dolžni predložiti dokumentacijo (pisno dovoljenje osebe oz. nekakšen dokaz o ustvaritvi datoteke), drugače gre datoteke v izbris, vaš račun pa bo po nekaj takih kršitvah, verjetno tudi suspendiran.
    <br>
    S tem, da naložite datoteko na storitev, avtorjem BežiApp sistema dovolite obdelavo te datoteke in za čas, ko je datoteka shranjena na BežiAppovih strežnikih,
    predate vse avtorske pravice BežiApp sistemu. Na kratko, še vedno lahko to datoteko objavljate drugod, to je samo legalna formalnost.
    <br>
    Vzdrževalci sistema lahko kadarkoli izbrišejo datoteko iz kakršnihkoli razlogov, ni pa nujno poslati sporočila zakaj, čeprav po navadi bomo.
    <br>
    Avtor datoteke lahko pravico do datoteke kadarkoli vzame nazaj, s tem, da izbriše datoteko preko sistema. Ko se datoteka izbriše iz sistema, je res ni več – datoteke ni več na strežniku.
    Če se datoteke ne da izbrisati iz kakršnegakoli razloga, naj to avtor sporoči glavnemu vzdrževalcu sistema, ki bo poskrbel za varen izbris: <a href="mailto:mitja.severkar@gimb.org">mitja.severkar@gimb.org</a>.
    <br>
    V primeru zaznanih kršitev avtorskih pravic glede naloženih datotek, pišite glavnemu avtorju sistema na e-naslov <a href="mailto:mitja.severkar@gimb.org">mitja.severkar@gimb.org</a>.
    Avtor sistema bo poskrbel za izbris datoteke in ustrezno kazen (če bo potrebna) - tj. suspendiranje.
    <br>
    <b>Storitev ob nalaganju datoteke ne shranjuje časa nalaganja, ampak shranjuje osebo uporabniško ime GimSIS profila, ki je to datoteko naložil.
    Dokler si samo ogledujete oz. prenašate datoteke, si sistem NIČESAR ne beleži o vas in o vašem uporabniškem profilu.</b>
</body>
</html>
